+++
title = "Linee Guida"
date = 2024-01-01
+++

Forse non era necessaria una pagina dedicata alle Linee Guida o forse sì. Per evitare dubbi, noi l'abbiamo creata! :) Questa pagina indica i principi generali ai quali è ispirato ESC inteso come evento LIBERO, cioè non solo con [Entrata Libera](/faq#quanto-costa-il-biglietto), ma dedicato al Software Libero, all'Arte Libera, ... 

Di fatto l'evento è organizzato dai suoi stessi partecipanti, dalla cui disponibilità e responsabilità dipende la sua buona riuscita. Provando ad essere il più esemplificativi possibili, ecco in cinque punti come potrebbe essere riassunto l'atteggiamento di chi vuole partecipare ad un evento come ESC:

* Be Responsible
* Be Tolerant
* Be Cooperative
* Be Active
* Be Flexible

Le "Linee Guida" propriamente riguardano quello che si può chiamare "stile", cioè il comportamento da tenere o i contenuti da trattare. Abbiamo deciso che per il momento non è necessario che ESC abbia delle Linee Guida nettamente definite ma che queste siano costituite da principi generali comunemente condivisi.

La presenza di Linee Guida nettamente definite potrebbe in effetti essere considerate troppo formali e limitative, in contraddizione con lo spirito stesso di un evento come ESC, libero per natura e definizione, dove la libertà si deve poter "respirare". Ma dopotutto "qualcuno" diceva anche "La mia libertà finisce quando comincia la vostra"... 

Per quanto ci riguarda diamo quindi solo delle indicazioni di massima costituite per lo più da alcuni progetti che condividiamo/sosteniamo, o da Linee Guida di eventi simili a ESC, giusto per rendere un'idea. Per tutto il resto speriamo che possa fare il buon senso, e ovviamente il senso di appartenenza a una comunità (seppure temporanea).

Ecco alcuni progetti che ci sembrano coerenti con un evento come ESC:

* [Free Software Foundation](http://www.fsf.org)
* [Creative Commons](http://www.creativecommons.org)
* [Wikipedia](http://www.wikipedia.org)

Ecco alcuni esempi di Linee Guida e Policies di progetti simili a ESC:

* [ILS Linux Day Guidelines](http://www.linux.it/LinuxDay/lineeguida.shtml)
* [Wikipedia Policies](http://en.wikipedia.org/wiki/Wikipedia:Policies_and_guidelines#Behavior_guidelines)
* [Ubuntu Code of Conduct](http://www.ubuntulinux.org/community/conduct)

**PS.** Potete condividere questa nostra idea oppure non condividerla. Noi cercheremo di essere il più flessibili possibili nel dare a tutti massima libertà di espressione, ma cercheremo di fare in modo che questo evento si svolga nel generale rispetto del "Framework di Regole" (alcune esplicite, altre implicite) che abbiamo cercato di indicare. 