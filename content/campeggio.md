+++
title = "Campeggio"
date = 2024-01-01
+++

## Parco della Scultura in Architettura

L'ESC è nato nel 2005 a San Donà di Piave e si è svolto dal 2009 al 2019 nella location di Forte Bazzera, una ex-polveriera della Prima Guerra Mondiale costruita nel 1910 e situata a poche decine di metri di distanza dalla pista dell'Aeroporto Marco Polo di Venezia. Dal 2020, in relazione all'emergenza COVID-19 che ha reso temporaneamente inutilizzabile Forte Bazzera per lo svolgimento di eventi, l'ESC è "restato a casa" presso il Parco della Scultura in Architettura: un parco della città di San Donà di Piave noto a livello internazionale a studiosi ed appassionati di arte e architettura, la cui particolarità è quella di accogliere installazioni e sculture di artisti, architetti e designers, tra i quali Bruno Munari, Aldo Rossi, Toni Follina, Alessandro Mendini, Riccardo Dalisi, Gabriele Basilico, Sol LeWitt, Riccardo Licata, Mauro Staccioli, Alberto Campo Baeza, Marco Ferreri, Davide Mosconi, Ettore Sottsass, AG Fronzoni ed Emilio Tadini.

**COORDINATE GPS**: LAT 45°38′08.38″N LON 12°32′46.76″E - [OPENSTREETMAP](https://www.openstreetmap.org/#map=18/45.63542/12.54626)

Per maggiori informazioni visita la pagina [COME ARRIVARE](/come-arrivare) :)

## Registrazione

L'ingresso è gratuito ma la logistica dell'ESC è dimensionata in funzione del numero di partecipanti, che non potranno in ogni caso superare un limite massimo. A partire dal 2014 è quindi necessario PRE-registrarsi obbligatoriamente in maniera da rispettare il criterio *First-Come First-Served* e gestire correttamente l'eventuale *Wait List*, dati i posti limitati.

**[REGISTRATI SUBITO](https://pretix.eu/ESC/2K25/)** (Registrazione OBBLIGATORIA -posti limitati!)

## E$C

Gli E$C sono degli speciali coupon per ottenere servizi all'interno dell'evento.

**REGOLE DEGLI E$C**  
Gli E$C sono validi solo all'interno della location dell'evento, dal suo inizio alla fine (cioè da Martedì 2 Settembre 2025 alle ore 17.00 fino a Domenica 7 Settembre 2025 alle ore 14.00). Gli E$C sono da intendersi esclusivamente come dei buoni per una gestione razionale dei servizi all'interno dell'evento, e non possono in alcun modo essere cambiati in EURO. Le presenti regole si intendono come approvate da tutti i coloro che decidono di utilizzare gli E$C.

A titolo indicativo queste sono alcune cose che puoi ottenere in cambio degli E$C:

* 1 Birra = 1 E$C
* 1 Piatto Pranzo/Cena = 2 E$C
* 1 Piatto Grigliata = 4 E$C
* ...

Se hai degli E$C che non riesci a utilizzare nel corso dell'evento, puoi regalarli agli altri partecipanti. Gli E$C saranno in ogni caso accettati come mezzo di scambio nella consueta asta di fine evento che si svolgerà Domenica 7 Settembre intorno alle ore 12.00, avente come base un sacco di materiale antani (hardware, trashware, memorabilia, "burrini", etc.)

## T-Shirt

Come a ogni evento del genere che si rispetti :) sarà stampata la T-Shirt End Summer Camp 2K25 che potrai trovare soltanto ed esclusivamente all'ESC di quest'anno.

**T-Shirt assicurata? Prenotala con la [SUPPORTER REGISTRATION](https://pretix.eu/ESC/2K25) e la riceverai direttamente all'ingresso!**

## Dormire

Abbiamo a disposizione spazio per campeggio, corrente elettrica, docce e bagni. Avremo anche connettività Internet wired/wireless. Come sistemazione notturna è disponibile la seguente opzione:

* Posto Tenda, 3x3m (circa), adatto ad una piccola tenda da due-tre persone al massimo (eg. [ARPENAZ-2](https://www.decathlon.it/tenda-arpenaz-2-verde-2-posti-id_8293539.html))

Ricorda che tende e materassini **NON SONO COMPRESI**, ciò significa che devi portare i tuoi! :) e che i posti sono limitati, pertanto in caso di rapido esaurimento adotteremo il criterio *First-Come First-Served*.

Camper sono in generale benvenuti, anche se potrebbero essere alloggiati in aree separate: in tale caso [CONTATTA LO STAFF](mailto:hello@endsummercamp.org) entro Domenica 24 Agosto per raggiungere un accordo.

Sarà possibile dormire al Parco da Lunedì 1 Settembre (aiutando lo staff negli allestimenti) fino a Domenica 7 Settembre (aiutando lo staff nelle pulizie): se hai intenzione di dare una mano come volontario/a [CONTATTA LO STAFF](mailto:antani@endsummercamp.org) :)

Come alternativa al campeggio, puoi prenotare una stanza d'albergo in centro a San Donà di Piave (Locanda al Piave, Forte 48, Best Western Continental).

## Mangiare

Tutti i giorni dell'evento saranno attivi in loco un servizio di Cucina ed il Bar ben fornito di bevande e cicchetti.

Puoi anche pranzare/cenare al sacco con cose portate da casa o acquistate al supermercato.

## Fuochi e fornelli

Per motivi di sicurezza non è possibile utilizzare fornelli o accendere fuochi all'interno dell'area dell'evento.

## Acqua

Nell'area dell'evento sarà disponibile una fontanella con acqua potabile dove poter riempire gratuitamente le proprie bottiglie.

## Elettricità

Nelle aree al coperto saranno presenti dei punti corrente a 230V con prese italiane o schuko utilizzabili da tutti i partecipanti. Ti consigliamo comunque ti portare tutte le prolunghe e ciabatte elettriche che potrebbero servirti.

## Rete ed Internet

In alcune aree sarà possibile collegarsi alla rete cablata ethernet, anche in questo caso sei incoraggiato a portare con te switch, cavi di rete e tutto l'hardware che riterrai necessario o utile :D Nel resto del camp sarà comunque disponibile una connessione wireless.

## Parcheggio

Puoi parcheggiare direttamente al Parco della Scultura in Architettura :D Il parcheggio è gratuito ma non custodito.

## Dintorni

La cosa più bella nei dintorni dell'ESC è ovviamente [Venezia](http://it.wikipedia.org/wiki/Venezia) comodamente raggiungibile in treno (Stazione "Venezia Santa Lucia", 5.00 EUR, 40min) :D 