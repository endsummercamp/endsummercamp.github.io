+++
title = "Domande frequenti sull'ESC"
date = 2019-11-27
+++

Se hai una domanda forse abbiamo già una risposta! :D Se non trovi "la risposta" [contatta lo staff](mailto:antani@endsummercamp.org)

## Da chi è organizzato l'evento?

L'evento è originariamente creato da Sebastiano Mestre e organizzato dall'associazione senza scopo di lucro Endsummercamp APS; è reso possibile dalla partecipazione di volontari e associazioni che condividono lo spirito dell'iniziativa, mentre la parte più importante è comunque lasciata agli stessi partecipanti, dalla cui disponibilità e responsabilità dipende la buona riuscita.

## Da chi è finanziato l'evento?

L'evento è auto-finanziato dagli organizzatori, dai partecipanti, dai partner e dagli sponsor. Lo staff è composto da soli volontari che mettono a disposizione il proprio tempo per la riuscita dell'evento e non percepiscono alcun compenso. La partecipazione è aperta a tutti coloro (persone, associazioni, aziende) che vogliono aiutare l'iniziativa, secondo le proprie disponibilità, con contributi o donazioni: per informazioni scrivi direttamente al [SUPPORTO](mailto:hello@endsummercamp.org).

## Qual è il programma dell'evento?

Il programma è per la natura stessa della manifestazione in continua evoluzione. Puoi consultare la pagina del [Programma](/schedule) dove sono raccolte idee, proposte e cose già confermate.

## Quanto costa il biglietto?

Nulla :) Comunque donazioni volontarie all'ingresso o tramite [pretix.eu](https://pretix.eu/ESC/2K25/) sono bene accette come contributo per coprire le spese. I pasti comuni prevedono modiche sottoscrizioni. È comunque necessario PRE-registrarsi, dal momento che i posti saranno limitati: per i dettagli leggi la pagina [Campeggio](/campeggio).

## Cosa sono gli E$C?

Gli E$C sono degli speciali coupon per ottenere servizi all'interno dell'evento. Gli E$C sono validi solo all'interno della location dell'evento, dal suo inizio alla fine (cioè da Martedì 2 settembre 2024 alle ore 17.00 fino a Domenica 7 settembre 2024 alle ore 14.00). Gli E$C sono da intendersi esclusivamente come dei buoni per una gestione razionale dei servizi all'interno dell'evento, e non possono in alcun modo essere cambiati in EURO. Se hai degli E$C che non riesci a utilizzare nel corso dell'evento, puoi regalarli agli altri partecipanti. Gli E$C saranno in ogni caso accettati come mezzo di scambio nella consueta asta di fine evento che si svolgerà domenica 7 settembre intorno alle ore 12.00, avente come base un sacco di materiale "antani".

## Quali regole devono seguire i partecipanti?

Nessuna in particolare, ma abbiamo pensato di fare riferimento a dei principi generali che abbiamo raccolto nella pagina della manifestazione dedicata alle [Linee Guida](/linee-guida).

## Come posso partecipare?

Consulta [pretalx](https://pretalx.endsummer.camp/2K25/cfp) e manda le tue idee/proposte per seminari, talk e iniziative. Puoi in ogni caso supportare l'iniziativa aiutandoci a diffondere la notizia dell'evento con un link/banner sul tuo sito o con un messaggio nella mailing list del tuo gruppo (Vedi sezione [Risorse](/risorse)), oppure contribuire al finanziamento con donazioni per coprire le spese.

## Come posso proporre un mio Talk/Lab?

È semplice: basta andare su [pretalx](https://pretalx.endsummer.camp/2K25/cfp) e seguire le indicazioni.

## E se sono un gruppo?

Le modalità sono tendenzialmente le stesse, ma come gruppo potete anche partecipare o supportare la manifestazione proponendo [Contenuti](https://pretalx.endsummer.camp/2K25/cfp) idee e iniziative di cui siete in grado di prendervi cura interamente (es. rete wi-fi, streaming, musica, ...); in questo caso potrete apparire come gruppo tra gli organizzatori dell'evento.

## Posso portare con me mio figlio/a?

Abbiamo diverse esperienze positive in merito, ma in generale dipende sempre da lui/lei: se le tematiche dell'ESC gli/le interessano puoi valutare di portarlo/a, in caso contrario l'ESC potrebbe essere un'esperienza noiosa. Nel caso tu decidessi di portare tuo figlio/a minorenne è necessario fare una registrazione anche per lui/lei, e comunque dovrà rimanere sempre sotto la tua tutela e responsabilità.

## Devo essere necessariamente maggiorenne?

Sì. Se sei ancora minorenne devi essere sempre accompagnato da un genitore rimanendo per tutta la durata dell'evento sotto la sua tutela e responsabilità.

## Dove è il posto e come ci si arriva?

Per sapere dove è il luogo dell'evento, e come arrivarci in macchina / treno / aereo consulta la pagina [Come arrivare](/come-arrivare) :)

## Dove dormire/mangiare nei giorni dell'evento?

Per conoscere le diverse opzioni consulta la pagina [Campeggio](/campeggio) ;)

## C'è energia elettrica?

Sì. C'è un impianto di tipo industriale con corrente elettrica monofase a 220 Volt con prese di tipo italiano o schuko. Ognuno dovrebbe comunque portarsi da casa adattatori, ciabatte, cavi e prolunghe per coprire almeno il fabbisogno di sé stesso e/o del suo gruppo, in quanto vengono forniti un numero limitato di prese per tavolo.

## C'è connettività di rete?

Sicuramente ci sarà una LAN interna sia cablata gigabit (rj-45) che wireless (802.11a/b/g/n/ac+). Ognuno dovrebbe comunque portarsi da casa adattatori, hub, switch, etc. per coprire almeno il fabbisogno di sé stesso e/o del suo gruppo, perché la struttura che ci ospita ne è sprovvista.

## Quali altri servizi sono disponibili al Camp?

Per tutta la durata dell'evento saranno attivi i seguenti servizi per soddisfare tutti i tuoi bisogni primari:

* [Servizio cucina e bar](/campeggio#mangiare) (colazione, pranzo, cena, distributore di birra) (bicchieri e posate inclusi)
* servizi igienici interni con doccia (con acqua calda), docce da campeggio esterne (con acqua calda)
* rubinetti della sede con acqua potabile

## Posso portare il mio Notebook e/o l'"Hardware XYZ"?

Certamente, anzi un PC Portatile è necessario se vuoi accedere alla LAN :) Dovresti venire anche dotato di adeguate prolunghe e cavi per coprire almeno il fabbisogno tuo e/o del tuo gruppo (vedi domande precedenti). Sei anche libero di portare tutto l'hardware che vuoi, ma ricordati che ognuno è responsabile per la custodia del proprio hardware e l'organizzazione non risponde per furti o danneggiamenti che possono avvenire nel corso della manifestazione.

## Posso accendere fuochi o usare il mio fornello?

No. Per motivi di sicurezza non sono permessi fuochi liberi e neppure l'utilizzo di fornelli.

## Posso parcheggiare vicino alla tenda?

No. C'è un ampio parcheggio dove c'è spazio per le auto ma non per le tende, mentre nell'area riservata alle tende non c'è spazio per i mezzi di trasporto. L'accesso con l'auto al camp è concesso *su richiesta anticipata* solo in via eccezionale per carico/scarico e solo prima (martedì) o dopo l'evento (domenica sera), ma non durante. Manda una richiesta al [SUPPORTO](mailto:hello@endsummercamp.org) se lo ritieni veramente indispensabile.

## Posso portare il mio cane?

Per il bene stesso dell'animale, e su consiglio di veterinari ed educatori professionisti, vi invitiamo a non portare il vostro cane al camp ma ad affidarlo a familiari o amici, in quanto l'affollamento e le attività del camp potrebbero causare un eccessivo stress all'animale.

Se ciò non fosse proprio possibile, possiamo fare qualche eccezione *su richiesta anticipata* per cani tranquilli di piccola taglia, regolarmente assicurati e vaccinati: invia al [SUPPORTO](mailto:hello@endsummercamp.org) la tua richiesta con la foto del tuo cane ed il suo peso :)

Ti verrà comunque chiesto di tenere sempre a guinzaglio il tuo animale nell'area del camp e di firmare una liberatoria in cui ti assumi la piena responsabilità per eventuali danni a cose o persone causati dall'animale.

L'ingresso agli animali è interdetto nelle zone bar, cucina e servizio pasti per motivi igienico/sanitari. Lo staff infine si riserva il diritto di allontanare padroni con cani molesti o disinteressati al comune rispetto degli altri partecipanti (se portate il vostro cane abbiate la cortesia di seguirlo senza lasciarlo in giro e di raccogliere i suoi bisogni).

Fanno eccezione i cani guida per non vedenti, anche se gradiremmo essere ugualmente avvisati al [SUPPORTO](mailto:hello@endsummercamp.org)

Vi chiediamo di essere comprensivi e vi ringraziamo della collaborazione.

## L'evento si svolge anche in caso di pioggia?

Sì. Le zone per lo svolgimento di Talk e Labs e il Bar sono al coperto, e le attività si svolgeranno comunque come programmato. Per dormire devi portare la tua tenda.

## Come posso riservare un posto tenda?

Non è possibile, in generale, e la disponibilità sarà assegnata secondo il criterio *First-Come-First-Served* per cui ti consigliamo di arrivare già nei primi giorni :) Se invece scegli la [SUPPORTER REGISTRATION](https://pretix.eu/ESC/2K25/) potrai avere un posto tenda riservato in "Area-A".

## Come posso riservare una maglietta?

L'unico modo per riservare una maglietta (e altre simpatiche cosine) è scegliere la [SUPPORTER REGISTRATION](https://pretix.eu/ESC/2K25/); viceversa puoi procedere presentandoti direttamente sul luogo dell'evento, sempre e comunque dopo aver fatto almeno la BASIC REGISTRATION; in questo caso vale il criterio *First-Come-First-Served*, cioè si dà la precedenza a chi prima arriva fino a esaurimento della disponibilità.

## Riguardo ai laboratori che si terranno nei diversi giorni, saranno replicati, oppure durano per tutti i giorni per cui sono segnati in programma?

Potrebbero esser replicati. Ad ogni modo tieni in considerazione che modalità, orari e programma dettagliato dipendono dai singoli laboratori e possono essere soggetti a variazioni in maniera flessibile in relazione alla disponibilità e discrezionalità degli organizzatori e dei partecipanti, quindi qualche progetto potrebbe essere sviluppato all'interno di uno stesso laboratorio in maniera trasversale su più giorni.

## Vorrei aiutare lo staff nei lavori: come posso fare?

Il tuo aiuto è più che gradito, scrivi a [hello@endsummercamp.org](mailto:hello@endsummercamp.org) dicendoci quanto ti fermi e in cosa vorresti aiutarci.

## (aggiungi qui la tua domanda...)